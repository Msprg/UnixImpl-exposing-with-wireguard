# UnixImpl-exposing-with-wireguard
Semestrálna práca pre Implementácie Linuxu / UNIXu, tunelovanie služieb z LAN cez NAT na internet.

Autor: Matúš Prančík

# Obsah - TOC

- [UnixImpl-exposing-with-wireguard](#udos_manjaro)
- [Obsah - TOC](#obsah---toc)
- [Koncept a cieľ(e)](#zadanie-semestrálneho-projektu)
- [Kde a ako získať Manjaro](#kde-a-ako-získať-manjaro)
- [Príprava nového virtuálneho stroja vo VMware Workstation 16](#príprava-nového-virtuálneho-stroja-vo-vmware-workstation-16)
- [Live systém a inštalácia systému](#Live-systém-a-inštalácia-systému)
- [Prvé spustenie systému, a inštalácia aktualizácií](#prvé-spustenie-systému-a-inštalácia-aktualizácií)
- [Inštalácia aplikácií a nastavenie systému pre účely zadania](#Inštalácia-aplikácií-a-nastavenie-systému-pre-účely-zadania)
- [Hotovo!](#hotovo)


# Koncept a cieľ(e)
Pred tým, než sa internet rozšíril do sveta tak ako je tomu teraz, sa s takouto veľkou popularitou pri nárhu niektorých dôležitých protokolov pre fungovanie internetu, nepočítalo. Avšak postupne sa ukázalo že je adresný priestor IPv4 nedostačujúci. Riešenie pre tento problém v skutočnosti existuje už celkom dlho - IPv6, avšak jeho adpocia je zatiaľ naozaj veľmi chabá / sporadická, aj keď sa to postupne pomaly zlepšuje.

Veľa ISP ešte stále poskytuje pripojenie do internetu iba pomocou IPv4, namiesto toho, aby implementovali IPv6, ktorého adresný priestor sa nateraz označuje ako nevyčerpateľný, aj keď podobne to bolo aj pri začiatkoch implementácie IPv4, a predsa sa nám už prakticky minuli.

NAT - Network Address Translation, konkrétne PAT (Port-A-T) alebo PNAT (Port-N-A-T), je skôr "hackom" než reálnym riešením nedostatku IPv4 adries, avšak funguje dosť dobre (a je jednoduchší na implementáciu) na to, aby ho ISP používali radšej, než prešli na IPv6, alebo dual-stack IPv4 + IPv6.

Jednoducho povedané, NAT dokáže "skryť" viacero IP adries, (obvykle v privátnom rozsahnu, aj keď nie nutne), za jednu "verejnú" (opäť, nie nutne), IP adresu. Konkrétne PNAT, to robí použitím portov pre jednotlivé IP adresy, respektíve ich spojenia. To sa nazýva "Overload"-ing.

"Wi-Fi routre" alebo ako sa týmto zariadeniam nadáva, sú vlastne "all-in-one" sieťové jednotky, kde je v jednom zariadení minimálne router, switch, WAP, firewall, managment, a často krát napríklad aj modem. Tieto zariadenia sú v predvolenej konfigurácií už nastavené na používanie NAT-u, pričom v mnohých sa NAT-ovanie ani nedá vypnúť!
Spomínam to preto, lebo takto je prakticky garantované, že už takto ste za jedným NAT-om, a z pohľadu ISP máte pripojené iba jedno zariedenie, s jednou IP adresou! Pokiaľ vám potom ISP takto pridelí rovno adresu z verejného rozsahu, t.j. Verejnú IP adresu, tak je medzi vami a doslova internetom iba jeden NAT, ku ktorého konfigurácií máte prístup. Takže môžete pristupovať z internetu cez svoju verejnú (verejne prístupnú IP), ku zariadeniam v lokálnej sieti. Stačí permanentne otvoriť niektorý port. Tomu sa hovorí port forwarding...

Takže to je pre ISP jedna verejná IPv4 adresa na jedného zákazníka. Lenže dokonca ešte aj na to je ich málo, a tak sa niektorí ISP rozhodli pre použitie ďaľšieho NATu. Toto sa často nazýva ako ISP-Grade NAT, alebo jednoducho double-NAT. Znamená to, že každý zákazník nedostane verejnú IPv4 adresu, ale jednu z adries vo WAN v sieti ISP. ISP potom túto celú WAN sieť opäť NAT-uje, na jednu alebo viac verejných IPv4 adries.

Teraz si už ale môžete port-forwardovať na svojom NAT-e u seba doma koľko chcete, ale otvoríte tým prístup maximálne tak cez WAN u ISP. Čo ak teraz chcete pristupovať do svojej lokálnej siete? Existuje na to niekoľko spôsobov, najlepšie je obvykle skúsiť od ISP získať vlastnú verejnú IPv4 adresu, čo ale môže priniesť aj nejaké nevýhody, tomu sa ja už ale venovať nebudem.



# Prístup do siete okľukou
## Konkrétne použitím externého servera

Ja budem obchádzať toto obmedzenie double-NATu pomocou nejakého ďalšieho servera, ktorý má verejnú IPv4 adresu. Konkrétne pomocou VPS - Virutal Private Server. Je to virtualizovaný server, principiálne identický s behom linuxovej distribúcie (alebo aj iného OS, na tom prakticky nezáleží) vo VirtualBox, alebo VMware, s tým, že na svojej virtuálnej sieťovej karte bude mať pridelenú verejnú IPv4 adresu!

## Môj VPS

Konkrétne môj VPS bude bežať na distribúcií CentOS 7, ktorá je síce už dosť stará, ale stále dostáva nejaké tie aktualizácie, a na tento účel bez problémov poslúži.

Okrem toho budeme potrebovať ešte nejaké zariadenie u nás, v LAN do ktorej budeme chcieť pristupovať, respektíve v ktorej sa nachádzajú zariadenia ktoré budeme chcieť "vystrčiť" na internet (expose), ktoré poslúži ako server / node.

Teoreticky sa to dá spraviť aj tak, že by toto robil každý server v LAN samostatne, tak ako je mu to potrebné, ale to by výrazne skomplikovalo konfiguráciu - ako počiatočné nasadenie, tak aj rekonfiguráciu. Namiesto toho, tak budem mať v LAN iba Raspebrry PI 4, ktoré bude zastrešovať prístup a komunikáciu medzi zariadeniami LAN a VPS.

## Základný koncept fungovania

![Exposing local services through WireGuard](https://user-images.githubusercontent.com/18015488/120908703-3520a980-c66d-11eb-8ed8-f3b5e0e812db.png)

Kvôli double-NATu, musíme akékoľvek spojenie začať z LAN do internetu, naopak to jednoducho nebude fungovať - NAT u ISP nám to nedovolí. Toto spojenie taktiež budeme musieť nejako udržať otvorené (keep alive), inak nám ho NAT po chvíli neaktivity jednoducho uzavrie, čo by spôsovilo reset všetkých, namä TCP, spojení.

Na spojenie medzi RPi4 v LAN a VPS sa celkom dobre hodí VPN, jednak z hľadiska bezpečnosti, ale aj kvôli flexibilite. OpenVPN je v tomto ohľade asi najznámejšie riešenie, avšak nie je úplne ideálne. Jednak nie je práve najjednoduchšie čo sa konfigurácie týka, a taktiež má históriu, nie naozaj ideálnej kompatibility, čo sa rôznych platoform týka, či už je to Microsoft Windows, MacOS, alebo dokonca aj Android.

Nedávno sa začala ukazovať potenciálna náhrada OpenVPN: WireGuard (wg) sľubuje prakticky všetko lepšie než OpenVPN - jednoduchšia konfigurácia, vyší výkon / nižšia latencia, lepšie zabezpečenie (dokonca aj post-kvantum), lepšia kompatibilita, ... No, uvidí sa ;)

Nakoniec, musíme nejako identifikovať, ku ktorému zariadeniu v LAN chceme z internetu pristupovať, keďže vlastne budeme mať iba jednu verejnú IPv4 adresu (tú ktorou disponuje VPS), ale potenciálne viacero zariadení v LAN.
Toto sa dá riešiť taktiež viacerými spôsobmi, napríklad cez reverznú proxy, ale ja to budem riešiť, paradoxne, opäť pridaním ďalšieho NATu, konkrétne PNATu (resp. PATu) takže budem mapovať interné zariadenia / adresy v podstate na porty.


# Samotná konfigurácia v praxi
## Konfigurácia servera / VPS

Ako už bolo spomenuté, na serveri v mojom prípade beží CentOS 7.

Nebudem tu demonštrovať nič z úvodnej konfigurácie, ako napríklad aktualizácie systému či bezpečné nastavenie SSH servera.

### Inštalácia WireGuard


Ako je uvedené na [oficiálnych stránkach inštalácie WireGuard](https://www.wireguard.com/install/#centos-7-module-plus-module-kmod-module-dkms-tools), pre CentOS 7 tu sú 3 metódy inštalácie. Dôvodom je, že CentOS 7 používa staré jadro, ktoré WireGuard natívne nepodporuje. Použijeme metódu 1 ktorá nám pre toto nainštaluje kernel CentOS kernel-plus.


```
  # Method 1: a signed module is available as built-in to CentOS's kernel-plus:
  
  sudo yum install yum-utils epel-release
  sudo yum-config-manager --setopt=centosplus.includepkgs=kernel-plus --enablerepo=centosplus --save
  sudo sed -e 's/^DEFAULTKERNEL=kernel$/DEFAULTKERNEL=kernel-plus/' -i /etc/sysconfig/kernel
  sudo yum install kernel-plus wireguard-tools
  sudo reboot
```

Po reštarte by sme už mali bežať na novom jadre, vrátane automaticky aktívnej služby WireGuard, takže aj ten už bude po reštarte spustený.


### Konfigurácia WireGuard na VPS


WireGuard "nepodporuje" štandardný model klient-server. Namiesto toho, existuje iba konfigurácia použitého WireGuard rozhrania, a uzly (nodes). Napriek tomu, pokiaľ by som použil výraz "WireGuard server", myslím tým CentOS 7 VPS.


Veľmi užitočná aj dobre napísaná dokumentácia, je, možno prekvapivo, na stránkach dokumentácie pre projekt Pi-Hole, čo je vlastne projekt na blokovanie reklám na úrovni DNS, navrhnutý pre beh na Raspberry Pi, ale to teraz nie je podstatné. V dokumentácií Pi-Hole je totižto zdokumentovaného oveľa viac než len Pi-Hole. [Dokumenácia pre nastavenie WireGuard na stránkach Pi-Hole](https://docs.pi-hole.net/guides/vpn/wireguard/overview/)


Určitú časť tejto dokumentácie, ktorú som sám používal, budem parafrázovať, avšak niektoré časti, pre ktoré to bude vhodné, určite pozmením.



1. Ako úplne prvé, vojdeme do interaktívnej relácie root shellu `sudo -i`, to aby sme nemuseli teraz všade pred každý príkaz pridávať sudo. (teda, pokiaľ je to potrebné, ja som bol prihlásený ako root).
2. Vojdeme do konfiguračného adresára WireGurad `cd /etc/wireguard`.
3. Budeme vytvárať veľa súborov, preto použijeme `umask 077`, nech potom neskôr nemáme problémy s oprávneniami.
4. Vygenerujeme pár kryptografických kľúčov `wg genkey | tee server.key | wg pubkey > server.pub`. Každý jeden WireGuard node bude potrebovať takýto kľúčový pár.
5. Vytvoríme si konfiguračný textový súbor wg0.conf `nano /etc/wireguard/wg0.conf`. Kde podľa názvov týchto súborov bude WireGurat pomenovávať vytvárané interfaces.
6. Na vrch konfiguračného súboru, vložíme definícu interface:
```
[Interface]
Address = 10.100.0.1/24, fd08:4711::1/64  #Povolené adresné rozsahy v tomto wg0 interface, a zároveň aj adresa tohoto node
ListenPort = 47111                        #Port cez ktorý sa bude dať ku tomuto interface pripojiť s ostatnými nodes
MTU = 1500                                #WireGuard defaultne používa MTU 1412, kým drvivá väčšina intefaces používa "štandarne" 1500 MTU. Nižšia hodnota MTU vo WireGuard tuneli často spôsobuje nadbytočnú fragmentáciu paketov, čo znižuje výkonnosť. Toto by malo pomôcť, ale mojim problémom s výkonom to veľmi nepomohlo...
```
7. Teraz do konfiguračného súboru vložíme súkromný kľúč. Šikovne to môžeme urobiť pomocou `echo "PrivateKey = $(cat server.key)" >> /etc/wireguard/wg0.conf`.
8. Konfiguráciu WireGuard interface na serveri máme týmto hotovú. Môže (ale nemusí) vyzerať nejako takto:

```
[Interface]
Address = 10.100.0.1/24, fd08:4711::1/64 #Address of the VPS inside Wireguard
ListenPort = 47111
MTU = 1500
PrivateKey = UOREQ/yam+jnDSns8sdyfmoDs5sds8sd5DS85s1pO7M=
```

Ale teraz ešte musíme vytvoriť konfiguráciu pre ostatné zariadenia, ktoré sa budú ku serveru pripájať. Minimálne teda pre RPi 4.


### Vytváranie konfigurácií pre klientov (nodes)

**Tu pokračujeme ešte stále na serveri, v adresári `/etc/wireguard/`!**

ToDo: ...















Teraz nám ešte bude treba čosi pre NATovanie paketov. CentOS 7 natívne používa `Firewalld`, ale ja, byť tvrdohlavý aký som, chcem napriek tomu použiť `iptables`.
"Prepnúť" na iptables, je prekavpivo bezbolestné:
```
  # Vypneme službu firewalld, nech sa nezapína pri boote:
  systemctl disable firewalld

  # Nainštalujeme si cez yum iptables ako akýkoľvek iný balíček:
  yum install -y iptables-services
  
  # Aktivujeme službu iptables, nech sa nám spúšťa pri boote:
  systemctl enable iptables
```

A to je v podstate všetko, čo sa inštalácie iptables týka. Ak by sme službu iptables chceli spustiť hneď teraz, bez reštartu, `systemctl start iptables`.

Neskôr si ale určite budeme chcieť konfiguráciu iptables uložiť pomocou `service iptables save`, inak sa nám po reštarte zmaže.























